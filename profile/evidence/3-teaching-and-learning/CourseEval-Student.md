## ระบบการวัดผล ประเมินผล และกลไกการอุทธรณ์ผลการเรียน

เพื่อประเมินคุณภาพของการจัดการเรียนการสอนในระดับรายวิชา และรับฟังความคิดเห็นของนักศึกษาเกี่ยวกับประสบการณ์การเรียนรู้ หลักสูตรวิศวกรรมคอมพิวเตอร์ มหาวิทยาลัยเทคโนโลยีราชมงคลล้านนา ได้นำระบบประเมินรายวิชาโดยนักศึกษา (Student Course Evaluation) มาใช้เป็นประจำทุกภาคการศึกษา

### รูปแบบการดำเนินงาน

- นักศึกษาทุกคนต้องทำแบบประเมินรายวิชาผ่านระบบออนไลน์ของมหาวิทยาลัยก่อนสอบปลายภาค
- แบบประเมินจะครอบคลุมทั้งมิติของผู้สอน รายวิชา และสิ่งสนับสนุนการเรียนรู้
- ข้อมูลจากการประเมินจะนำไปสู่การวิเคราะห์ผล และปรับปรุงรายวิชาหรือการสอนในรอบถัดไป

### โครงสร้างของแบบประเมิน

| หัวข้อการประเมิน                          | รายละเอียดที่นักศึกษาประเมิน                          |
|--------------------------------------------|---------------------------------------------------------|
| ความชัดเจนของวัตถุประสงค์รายวิชา         | รายวิชามี CLO ที่ชัดเจน ตรงตามการเรียนการสอนหรือไม่  |
| เนื้อหาวิชาที่สอน                          | ทันสมัย เพียงพอ และเชื่อมโยงกับการใช้งานได้จริงหรือไม่ |
| วิธีการจัดการเรียนรู้                      | ใช้กิจกรรม Active Learning หรือไม่น่าสนใจ            |
| การใช้เทคโนโลยีและสื่อการสอน              | มีการใช้สื่อที่หลากหลายและเหมาะสมหรือไม่             |
| ความสามารถในการสอนของผู้สอน              | ถามถึงการอธิบาย การตอบคำถาม และความยุติธรรม          |
| การส่งเสริมให้ผู้เรียนมีส่วนร่วม          | มีการถาม-ตอบ การทำงานกลุ่ม การอภิปราย ฯลฯ            |
| การประเมินผลของผู้สอน                     | ยุติธรรม ชัดเจน สอดคล้องกับวัตถุประสงค์รายวิชาหรือไม่ |
| ความพึงพอใจต่อรายวิชาโดยรวม              | นักศึกษารู้สึกว่ารายวิชานี้มีคุณภาพเพียงใด            |

#### แนวทางการวัดผลและประเมินผลการเรียนรู้

- อาจารย์ผู้สอนต้องกำหนดเกณฑ์การวัดผลในเอกสารรายวิชา (Course Syllabus) โดยระบุสัดส่วนคะแนน เช่น การมีส่วนร่วมในชั้นเรียน แบบฝึกหัด รายงาน กลางภาค ปลายภาค ฯลฯ ให้ชัดเจน
- เกณฑ์คะแนนและ rubrics ต้องสอดคล้องกับ CLO ของรายวิชา
- นักศึกษาจะได้รับแจ้งแนวทางการให้คะแนนภายใน 2 สัปดาห์แรกของการเรียนการสอน

#### การสื่อสารนโยบายสู่ผู้เรียน

- Course Syllabus และเอกสารที่เกี่ยวข้องจะเผยแพร่ผ่านระบบ RMUTL LMS หรือ Google Classroom ของรายวิชา
- อาจารย์ผู้สอนจะชี้แจงแนวทางการให้คะแนนในชั้นเรียน พร้อมเปิดโอกาสให้นักศึกษาแสดงความคิดเห็นหรือซักถาม

#### ระบบกลไกอุทธรณ์ผลการประเมิน

- นักศึกษาสามารถยื่นคำร้องขออุทธรณ์ผลการเรียนได้ภายใน 7 วันนับจากวันที่ประกาศผลการเรียนอย่างเป็นทางการ
- ช่องทางอุทธรณ์ ได้แก่
  - ติดต่ออาจารย์ผู้สอนโดยตรง
  - ยื่นคำร้องผ่านอาจารย์ที่ปรึกษา
  - กรอกแบบฟอร์มออนไลน์ของหลักสูตรเพื่อเสนอเรื่องเข้าสู่การพิจารณาของประธานหลักสูตร
- กรณีมีความขัดแย้งหรือข้อสงสัย จะมีคณะกรรมการพิจารณาผลการเรียนที่แต่งตั้งจากคณาจารย์ในหลักสูตร และผู้ประเมินภายนอกหลักสูตรอย่างน้อย 1 ท่าน เพื่อให้การตัดสินเป็นกลาง
- ผลการพิจารณาจะถูกแจ้งอย่างเป็นทางการภายใน 7 วันทำการ

#### การนำระบบไปใช้จริง

- ในทุกภาคการศึกษา มีการประชุมคณะกรรมการหลักสูตรเพื่อติดตามการดำเนินงานเกี่ยวกับการวัดผล ประเมินผล และอุทธรณ์  
- ระบบนี้ได้รับการนำมาใช้สม่ำเสมอ โดยในปีการศึกษา 2566 มีคำร้องอุทธรณ์จำนวน 3 ราย และได้ดำเนินการจนเสร็จสิ้นโดยไม่มีข้อพิพาทเพิ่มเติม  
- ผลการดำเนินงานจะถูกรายงานใน Course Portfolio และรายงานประกันคุณภาพประจำปี

### ผลการประเมิน (กำลังอยู่ระหว่างการรวบรวมข้อมูลเพิ่มเติม)

| รายวิชา                  | ปีการศึกษา | คะแนนเฉลี่ย (เต็ม 5) | ความคิดเห็นจากนักศึกษา                     |
|--------------------------|-------------|------------------------|-----------------------------------------------|
| ENGCE117 เขียนโปรแกรมฯ   | 2/2567        | 4.42                   | เนื้อหาทันสมัย ได้ลงมือทำจริง อาจารย์สอนเข้าใจง่าย |
| ENGCE126 ระบบฐานข้อมูล   | 2/2567        | 4.15                   | มีแบบฝึกหัดชัดเจน การประเมินยุติธรรม        |
| ENGCE114 โครงงานฯ        | 2/2567        | 4.65                   | ได้ฝึกคิด วิเคราะห์ และลงมือทำเต็มที่        |

> **หมายเหตุ**: ข้อมูลจากการประเมินจะถูกนำเข้าสู่ระบบวิเคราะห์ผลรวมรายวิชา (Course Portfolio) เพื่อนำเสนอในรายงานประกันคุณภาพ และใช้ในการพัฒนาการเรียนการสอนต่อไป
