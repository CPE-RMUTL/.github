## สรุปผลการประเมินและข้อเสนอแนะของนักศึกษา  

การจัดเก็บข้อเสนอแนะและผลการประเมินรายวิชาโดยนักศึกษา เป็นกลไกสำคัญในการพัฒนาคุณภาพการเรียนการสอนของหลักสูตรวิศวกรรมคอมพิวเตอร์ โดยมีการรวบรวมและวิเคราะห์ในเชิงสังเคราะห์จากแบบประเมินในทุกภาคการศึกษา

### ผลการประเมินภาพรวม (** กำลังอยู่ในระหว่างรวบรวมข้อมูล **)

| รายวิชา                     | ปีการศึกษา | คะแนนเฉลี่ย (เต็ม 5) | หมายเหตุ                        |
|-----------------------------|-------------|------------------------|----------------------------------|
| ENGCE117 เขียนโปรแกรมฯ      | 2/2567        | 4.42                   | นักศึกษาให้ความเห็นว่าได้ฝึกฝนทักษะจริง |
| ENGCE126 ระบบฐานข้อมูล      | 2/2567        | 4.15                   | สื่อการสอนชัดเจน การบ้านสอดคล้องกับเนื้อหา |
| ENGCE114 โครงงานฯ           | 2/2567        | 4.65                   | ได้ฝึกวิเคราะห์ วางแผน และทำงานกลุ่มจริง |

### ประเด็นที่นักศึกษาให้ข้อเสนอแนะซ้ำหลายครั้ง

1. **ความทันสมัยของเนื้อหา**  
   นักศึกษาหลายรายเสนอให้มีการอัปเดตเนื้อหารายวิชาให้สอดคล้องกับเทคโนโลยีปัจจุบันมากยิ่งขึ้น เช่น Gen AI

2. **การใช้เทคโนโลยีในการสอน**  
   ควรมีการใช้โปรแกรม หรือแพลตฟอร์มการเรียนรู้แบบออนไลน์ที่นักศึกษาคุ้นเคย เช่น Google Classroom, Line, Discord

3. **การสื่อสารของผู้สอน**  
   - ในบางรายวิชา นักศึกษารู้สึกว่าอาจารย์อธิบายเร็วเกินไป หรือไม่เปิดโอกาสให้นักศึกษาซักถามมากพอ
   - บางรายวิชามีนักศึกษาฝึกสอนในช่วยสอน ซึ่งบางหน่วยเรียนยังอธิบายเนื้อหาได้ไม่เข้าใจมากพอ

5. **การประเมินผล**  
   นักศึกษาบางรายเสนอให้มีเกณฑ์ประเมินที่ชัดเจนตั้งแต่ต้นภาค และควรมีตัวอย่างแนวข้อสอบเพื่อเตรียมตัวได้ดีขึ้น

### ข้อเสนอแนะเพื่อการพัฒนา (จากหลักสูตร)
- ส่งเสริมให้ผู้สอนปรับปรุงเนื้อหาวิชาในรายวิชาที่เน้นทักษะทางเทคนิคให้ทันสมัย
- ส่งเสริมการเรียนแบบ Active Learning และ Collaborative Learning มากยิ่งขึ้น
- จัดอบรมการใช้เทคโนโลยีการเรียนการสอนให้แก่คณาจารย์อย่างต่อเนื่อง
- วางแผนปรับปรุงแบบฟอร์มการประเมินให้สอดคล้องกับผลการเรียนรู้รายวิชา (CLO)

> **หมายเหตุ**: รายละเอียดเชิงลึกของผลการประเมินและข้อเสนอแนะถูกจัดเก็บในระบบสารสนเทศของมหาวิทยาลัย เพื่อให้สามารถนำไปใช้ประกอบการประกันคุณภาพและปรับปรุงการเรียนการสอนได้อย่างต่อเนื่อง
